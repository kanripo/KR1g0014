# -*- mode: mandoku-view; -*-
#+TITLE: 十一經問對
#+DATE: 2015-08-24 22:18:56.099881
#+PROPERTY: ID KR1g0014
#+PROPERTY: BASEEDITION WYG    
#+PROPERTY: JUAN 卷五
<pb:KR1g0014_WYG_005-1a>¶
欽定四庫全書¶
　十一經問對卷五¶
　　　周禮¶
問田不耕者出屋粟民無職事者出夫家之征者何¶
　對曰此是戒游手末作者也屋粟者三家之税粟夫¶
　家者一夫百畆之税一家力役之征也¶
問鄉大夫七尺六尺之征者何　對曰七尺者指言二¶
　十六尺者指言十五論語曽子曰可以託六尺之孤¶
<pb:KR1g0014_WYG_005-1b>¶
　是也國中自二十以及六十野自十五以及六十有¶
　五皆征者力役之征也用民不過三日為公家小小¶
　差使豳風七月云上入執宫功治溝洫塗屋壁皆是¶
問三日之役毎嵗必守為常如何　對曰不然均人掌¶
　均之法凡均力政以嵗上下豐年則旬用三日中年¶
　二日無年則一日凶札則無力政¶
問服役之法不免乎　對曰國中及野雖分輕重(闕/)¶
　　　　　不征者謂之舍舍者不役也貴者賢者能¶
<pb:KR1g0014_WYG_005-2a>¶
　者服公事者老者疾者皆舍升於學者亦不征於司¶
　徒¶
問族師之職如何　對曰百家謂之族為長謂之師月¶
　吉則屬民而讀邦法書其孝弟睦婣有學者方見成¶
　周盛時家有塾也案禮記大夫七十而致仕者就家¶
　塾而教其方之子弟¶
問大司徒既以鄉三物而賔興賢能而鄉大夫又於大¶
　比攷德行道藝而興賢能者何　對曰大司徒是舉¶
<pb:KR1g0014_WYG_005-2b>¶
　其凡鄉大夫是行其事大司徒是在朝之官鄉大夫¶
　是六鄉各一大夫也¶
問媒氏掌萬民之判中春之月令㑹男女奔者不禁其¶
　禮謂何　對曰㑹男女於仲春者順時令隂陽交也¶
　周正建子即今十二月故詩曰士如歸妻迨氷未泮¶
　獨奔者不禁注䟽鄭觧不通聘為妻奔為妾滛奔之¶
　事安有不禁乎嘗謂周禮非周公之全書必末世添¶
　入者¶
<pb:KR1g0014_WYG_005-3a>¶
問春官大宗伯所職何事　對曰此掌禮樂之官也大¶
　宗伯者禮官之長在王朝為大宗伯侯國止稱宗伯¶
　魯文公三年夏父弗忌為宗伯¶
問小宗伯所職何事　對曰大宗伯之副貳也禮之大¶
　綱統領皆屬大宗伯其節目次序小宗伯而下分掌¶
　之如鬯人只管飾秬鬯司尊只管尊彜司几筵只管¶
　鋪設天府只管收藏之類¶
問祀上帝而又祀五帝者何　對曰上帝是昊天上帝¶
<pb:KR1g0014_WYG_005-3b>¶
　五帝是祀五方帝¶
問天與帝有以異乎　對曰郊壇而祭故謂之天祭於¶
　屋上而以神祗事之故謂之帝故曰郊祀后稷以配¶
　天宗祀文王於明堂以配上帝曰天與上帝一耳¶
問南北郊之義如何　對曰南郊祭天北郊祭地(闕/)¶
　　　　　大司樂冬至奏樂於圎丘以祀天夏至奏¶
　樂於方澤以祀地¶
問然此則南北郊不合祭者何　對曰古者天地(闕/)¶
<pb:KR1g0014_WYG_005-4a>¶
　　　　　川百神亦無一時並祭之禮禮記説郊特¶
　牲(闕/)　　　　　用牲於郊牛二乃社於新邑凡¶
　两起祭(闕/)¶
問春官止説祀昊天上帝不説祀后土者何　對曰(闕/)¶
　　　　　禮地即是祀后土¶
問日月星辰固當祭而司中司命飌師雨師亦祭如何¶
　　對曰司中是三台星司命是文昌星飌師是箕星¶
　雨師是畢星所謂祭者祭星辰非祭風雨也¶
<pb:KR1g0014_WYG_005-4b>¶
問風雨係祭雷不與祭如何　對曰風雨之祭自周以¶
　来尚矣雷神自唐以来方祭却與雨師同壇共牲而¶
　祀也¶
問社稷之義如何　對曰社是山林川澤丘陵墳衍原¶
　隰五土之祗而后土勾龍氏其配也稷却専係原隰¶
　之祇能生五糓者后稷周棄氏其配也¶
問社稷之壇社有主稷無主者何　對曰未攷周制如¶
　何今州縣社以石為主稷有壝¶
<pb:KR1g0014_WYG_005-5a>¶
問風雨雷神各自有壇如何　對曰社稷壇於西方風¶
　師於東北雨師於東南¶
問今制先祭先聖先師而後祭風師雨師者何　對曰¶
　上丁釋奠上戊祭社自周以来遵用此制葢以為二¶
　氣之良能天地之功用流行於覆載之間以育萬物¶
　民生賴焉是以於其壇壝時日之制藏於禮官有司¶
　嵗舉行之在周禮當屬小宗伯所掌¶
問禮天有二郊地有二社者何　對曰春郊於天社於¶
<pb:KR1g0014_WYG_005-5b>¶
　地祈農之作也秋社於地郊於天報農之成也¶
問廟有六祭者何　對曰春祠夏禴秋嘗冬烝祫祭禘¶
　祭一不可闕¶
問鄭𤣥以上帝與祀五帝為六天者何　對曰昊天只¶
　一上帝而已天安得六五帝是五方帝見月令周易¶
　説卦帝出乎震舉一隅則南中央西北可知矣¶
問大司樂是典樂之官如何　對曰舜命夔典樂教胄¶
　子　大司徒大綱亦是教國子大司樂統其事樂師¶
<pb:KR1g0014_WYG_005-6a>¶
　調¶
問大司樂是教導之官如何　對曰非也凡有道有德¶
　者使教焉大司樂是樂官之長三代盛時小學之制¶
　已自幼時學詩學舞樂所以治其心檢其身者有素¶
　矣教𨗳之官以樂德教國子者聽其聲音歌誦觀其¶
　品節度數以為之教爾¶
問樂德何義　對曰中和祗庸孝友此為樂教之六德¶
　中者盡已中心之謂和者剛柔相濟之名祗者恭敬¶
<pb:KR1g0014_WYG_005-6b>¶
　庸是有常孝於父母友於兄弟¶
問樂語何義　對曰興道諷誦言語此為樂教之六語¶
　興者旁引曲喻感𤼵善心道者誘掖開𨗳使歸於正¶
　諷者反復而背誦誦者句讀之節文與人説曰言述¶
　人言曰語¶
問樂舞何義　對曰雲門大卷大咸大㲈大夏大濩大¶
　武六代之樂也今日習此舞為將来祭祀之用¶
問敎國子時世子恐皆與焉如何　對曰文王世子一¶
<pb:KR1g0014_WYG_005-7a>¶
　篇可攷王之世子公卿大夫元士之適子咸在焉¶
問圜鐘函鐘何律　對曰圜鐘即夹鐘二月律也□鐘¶
　即林鐘六月律也如風字用飌雷字用靁法字用灋¶
　此周禮之文也¶
問樂師六舞是六樂之舞如何　對曰非也帗舞者全¶
　羽祭社稷用羽舞者析羽祭宗廟用皇舞者以羽飾¶
　衣祭四方用旄舞者氂牛之尾有事於辟雍用干舞¶
　者戈止舞兵事用人舞者手舞祀星辰用¶
<pb:KR1g0014_WYG_005-7b>¶
問八音屬㡬色樂器　對曰金鐘鏄也石玉磬也土塤¶
　也革皷也竹管簫也絲琴瑟也木柷敔也匏笙也¶
問鐘師一職而奏九夏者何　對曰詩頌君徳樂舞后¶
　功詩&KR0084;於堂上而鐘皷應於堂下以鐘皷奏九夏夏¶
　大也樂之大歌有九也¶
問九夏云何　對曰王出入奏王夏尸出入奏肆夏牲¶
　出入奏昭夏四方賔来奏納夏臣有功奏章夏夫人¶
　祭奏齊夏族人侍奏族夏客醉而出奏祴夏公出入¶
<pb:KR1g0014_WYG_005-8a>¶
　則奏驁夏然則九夏皆詩也¶
問魯襄四年晉侯享穆叔工奏肆夏三者何　對曰鄭¶
　𤣥以肆夏韶夏納夏之三杜子春曰肆夏一名樊韶¶
　夏一名遏納夏一名渠吕叔玉曰肆夏乃時邁之詩¶
　樊遏乃執競之詩渠乃思文之詩歌此三詩又謂之¶
　三夏¶
問三家説異同奈何　對曰肆夏者九夏中之一章不¶
　應舉韶夏納夏以為三注䟽釋肆為遂夏為大曰奏¶
<pb:KR1g0014_WYG_005-8b>¶
　肆夏者金奏時邁執競思文三頌詩爾故曰肆夏之¶
　三國語曰金奏肆夏樊遏渠故左傳於金奏後繼云¶
　工歌文王之三文王大明緜三大雅詩也¶
問韎師何職　對曰韎東夷之樂也韎者以韋為服教¶
　其樂使服其服不用於朝㑹燕射而用於祭祀大享¶
　以示四夷来王之義¶
問内史外史掌誥命比今之制誥如何　對曰内史掌¶
　書王命猶今之翰林内制外史掌外令猶今外制舍¶
<pb:KR1g0014_WYG_005-9a>¶
　人著作修撰等官¶
問春官一篇獨不言象魏者何　對曰天官掌邦治地¶
　官掌邦教夏官掌邦正秋官掌邦禁冬官掌邦土五¶
　官皆法之所在也故象魏之垂見於四官春官所掌¶
　者禮故不言象魏¶
問大卜三兆如何　對曰三兆者顓頊氏之占法瓦兆¶
　者帝嚳之占法原兆者周之占法也¶
問三易者何　對曰夏之易曰連山啇之易曰歸藏惟¶
<pb:KR1g0014_WYG_005-9b>¶
　周止曰易¶
問經卦皆八者何　對曰三易之法其卦皆以八而别¶
　之八八六十四也¶
問三夢如何　對曰致夢者夏后氏夢書觭夢者殷人¶
　夢書咸陟者周人夢書¶
問夏官司馬所主何事　對曰掌邦國九伐之法軍旅¶
　之事也¶
問司馬既掌軍旅則握兵發兵其權不亦重乎　對曰¶
<pb:KR1g0014_WYG_005-10a>¶
　非也司馬雖掌兵之官至於軍旅大事五官之長咸¶
　預焉冢宰以征師於諸侯大司徒以旗致萬民而治¶
　其政令大宗伯以軍禮同邦國大司寇涖戮于社兵¶
　權散任不偏屬一人¶
問夏官侵伐比春秋侵伐如何　對曰春秋書征伐以¶
　其擅興師以虐民周禮言侵伐葢以承王命而徂征¶
　孔子曰天下有道則征伐自天子出天下無道則征¶
　伐自諸侯出¶
<pb:KR1g0014_WYG_005-10b>¶
問司甲司兵司戈盾司弓矢四官専職此四事乎　對¶
　曰四官之授兵器非為戰伐而授之民葢授之卿大¶
　夫從軍㑹同者也周之將帥皆出於卿無事則還朝¶
問當時民間想皆無兵器如何　對曰甸出革車一乘¶
　凡甲兵戈盾旗物皷鐸悉備焉鄉遂之官簡其兵器¶
　是也調發則各以其具行而官府不與知也可見民¶
　兵自藏之民耳¶
問太僕是侍御僕從官否　對曰太僕掌受民報如漢¶
<pb:KR1g0014_WYG_005-11a>¶
　之公車司馬後之登聞皷院凡諸侯羣臣萬民各有¶
　復逆復謂奏事逆謂受下奏如唐之奏復是也勢有¶
　尊卑故太僕小臣御僕各以官尊卑受之以逹於宰¶
　夫宰夫亦掌臣民復逆宰夫告冢宰與王參議行之¶
　所以通下情来諌諍也¶
問春秋官大司寇所主何事　對曰司寇掌邦禁以三¶
　典五刑佐王詰四方者也¶
問大司寇以嘉石平罷民以肺石逹窮民其義如何¶
<pb:KR1g0014_WYG_005-11b>¶
　對曰民有罪而未麗於法者曰罷民有復而未得逹¶
　於上曰窮民罷民則坐諸嘉石而聽役窮民則立于¶
　肺石三日而士聽其辭¶
問嘉石肺石其義如何　對曰嘉石文石也肺石赤石¶
　也文取文法之義肺取肺膓之義¶
問此二石置於何所　對曰只如周禮舊制在外朝肺¶
　石居右嘉石居左地在庫門之外以理推之當在臯¶
　門庫門之閒葢臯門乃衆庶州長所立之位窮民逹¶
<pb:KR1g0014_WYG_005-12a>¶
　於肺石之所罷民坐於嘉石之所則地不逼於外朝¶
　而宫禁尊嚴¶
問小司寇凡命夫命婦不躬坐獄訟如何　對曰命夫¶
　為大夫者命婦則大夫妻左傳衞侯與元咺訟寗武¶
　子為輔鍼荘子為坐士榮為大士　王叔陳生與伯¶
　輿爭政晉士匄平王室王叔亦使宰伯輿亦使大夫¶
　瑕禽坐獄士匄聽之¶
問掌戮掌斬殺賊諜而搏之其法云何　對曰斬用鈇¶
<pb:KR1g0014_WYG_005-12b>¶
　鉞今腰斬也殺以刀刃今棄市也搏當作膊去衣受¶
　刑如今之剮剥也¶
問司烜氏以夫遂取明火於日以鑑取明水於月者何¶
　　對曰夫遂陽遂也鑑鏡也即方諸陽遂取火方諸¶
　取水今之水火鏡也取火以青紙貼鏡映日取之取¶
　水以白紙貼鏡映月取之用此火以照饌陳設明水¶
　以為𤣥酒滌樽罍¶
問穴氏攻蟄獸翨氏攻猛鳥硩蔟氏覆夭鳥巢蟈氏去¶
<pb:KR1g0014_WYG_005-13a>¶
　鼃黽壷涿氏除水蟲庭氏射夭鳥寧不殺物傷生非¶
　仁政乎(翨音翅硩音滌/)　對曰蟄獸各以火物攻之¶
　攻猛鳥各以其物為媒而掎之覆鳥巢以方書日辰¶
　月嵗星號禁之鼃黽焚牡□灰灑之死烟被之使無¶
　除水蟲以皷毆之以石投之且以牡橭沈於水而殺¶
　水神夭鳥之神又以大隂之弓枉矢射之若此之類¶
　必非周公之用心也(橭音姑/)¶
問司儀掌賔客擯相之義如何　對曰出接賔客曰擯¶
<pb:KR1g0014_WYG_005-13b>¶
　鄉黨篇曰君召使擯入賛禮曰相孔子攝行相事是¶
　也¶
問王三揖之禮有土揖時揖天揖者何　對曰土揖者¶
　推手小下時揖者平推手也天揖者推手舉之土揖¶
　庶姓無親者也時揖異姓㛰姻者也天揖同姓宗族¶
　者也此是合諸侯㑹同將祭祀王升壇而諸侯朝見¶
　之儀¶
問冬官司空所主何事　對曰司空者工官也伯禹作¶
<pb:KR1g0014_WYG_005-14a>¶
　司空主平水土冬官一篇亡漢興購千金求之弗得¶
　乃以考工記補之而猶闕其六叚氏裘氏韋氏筐人¶
　楖人雕人¶
問或曰冬官未嘗亡　對曰案司徒掌邦政司空掌邦¶
　土胡五峰曰冬官未嘗亡乃劉歆顛(闕/)妄以冬官事¶
　屬地官耳¶
問考工記出於何人　對曰周官六典缺其一河間獻¶
　王乃求考工記以補之周官之書曰司空掌邦土居¶
<pb:KR1g0014_WYG_005-14b>¶
　四民周禮六典六曰事典以富邦國以任百官以生¶
　萬民(闕/)　地官内¶
問蔡傳以周公作周禮一書未備非冬官篇亡　對曰¶
　周公周禮六服朝覲之制不同故曰作書未備冬官¶
　又係掌邦土居四民時地利其亦非錯雜於地官中¶
　百工之事又非司空正職書未備而公沒信矣¶
問攻木之工七曰輪輿弓廬匠車梓者何(廬音盧/)　對¶
　曰輪人攻於輪者也輿人緫言為車者也弓人為弓¶
<pb:KR1g0014_WYG_005-15a>¶
　者也廬人為兵器者也匠人掌表景方位塗溝洫者¶
　也車人為車兼為耒者也梓人為器用者也¶
問攻金之工六曰築冶鳧㮚段桃者何　對曰築氏執¶
　下齊(音劑/)冶氏執上齊鳧氏為聲㮚氏為量段氏為¶
　鎛桃氏為刃下齊者大刃之齊削殺矢之齊鑑燧之¶
　齊齊者金錫相和之品數也上齊者鍾鼎斧斤戈㦸¶
　也錫多金少為下齊錫少金多為上齊鳧氏為鍾故¶
　曰聲㮚氏為量豆區鬴也段氏為鎛農器也桃氏為¶
<pb:KR1g0014_WYG_005-15b>¶
　劔工於刃者也¶
問攻皮之工五曰函鮑韗韋裘者何　對曰□人為甲¶
　者也鮑人作□理皮革者也韗人造皷者也韋人裘¶
　人二工缺¶
問設色之工五曰畫繪鍾筐㡛者何　對曰畫是文采¶
　繪是文繡鍾是染色筐人缺㡛漿絲者也曰練絲¶
問刮磨之工五曰玉楖雕矢磬者何　對曰玉人雕&KR0355;¶
　玉者楖人雕人缺矢人為矢者也磬氏為磬者也¶
<pb:KR1g0014_WYG_005-16a>¶
問摶埴之工二曰陶瓬者何(瓬音紡/)　對曰陶人為甗¶
　者也瓬人為簋者也(甗甑也左傳紀甗磬/)¶
問五官之首皆有惟王建極辨方正位體國經野設官¶
　分職以為民極五句冬官獨無者何　對曰冬官缺¶
　考工記又出漢儒不敢則效經文¶
問六卿分職率屬其屬㡬人　對曰天官冢宰以下六¶
　十有二地官司徒以下七十有四春官宗伯七十夏¶
　官司馬六十八秋官司寇六十有五冬官考工之屬¶
<pb:KR1g0014_WYG_005-16b>¶
　二十六為通三百六十有五¶
問府史胥徒通計㡬人　對曰冢宰一官二千六百六¶
　十有六宗伯一官二千二百四十有一司馬一官三¶
　千二百六十有五司寇一官二千六百五十有七四¶
　官之屬固已萬人矣¶
問周制多是兼官府史胥徒之數已近萬人何以飬之¶
　　對曰此皆庻人之在官者六卿之屬治事之所不¶
　知何處安放且安有許多閑田禄之此必劉歆軰多¶
<pb:KR1g0014_WYG_005-17a>¶
　端増廣附益於各官之下周公初意未必瑣屑繁碎¶
　也¶
問官皆有府史胥徒而有無府史胥徒者何　對曰食¶
　醫疾醫&KR0337;醫獸醫皆無府史胥徒¶
問有府無史者何　對曰角人羽人文書少而有羽物¶
　自藏之¶
問有徒無胥者何　對曰腊人得徒則足不假胥師¶
　　　儀禮¶
<pb:KR1g0014_WYG_005-17b>¶
問儀禮一書誰人作　對曰未知誰作或曰周公作然¶
　周禮大宗伯掌邦禮孔子有學禮之言禮記有讀禮¶
　之文當是時固有簡牘可傳矣決非秦漢間筆也其¶
　制度必出於聖人若斷以為周公之作則非所敢知¶
問此書出於何載　對曰河間獻王云得先秦古書曰¶
　禮曰禮記藝文志云古經者出於魯淹中¶
問儀禮何以得名　對曰秦焚書禮之見於漢者猶有¶
　古經五十六卷經七十篇記百三十一篇漢之君臣¶
<pb:KR1g0014_WYG_005-18a>¶
　不好不尚至宣成世大小戴劉向所録止十七篇其¶
　十七篇中有儀有禮遂合而名之¶
問今之儀禮十七篇其劉向所録乎抑髙堂生所傳乎¶
　　對曰髙堂生所傳特士禮耳今儀禮有冠昬䘮祭¶
　相見虞特牲饋食七篇所謂士禮也他皆諸侯卿大¶
　夫禮必非髙堂所傳者唐陸德明賈公彦定為今之¶
　儀禮參以淹中所出天子諸侯卿大夫制與后蒼所¶
　明劉向别錄則其書不純古矣¶
<pb:KR1g0014_WYG_005-18b>¶
問既有周禮又有禮記而又有儀禮者何　對曰朱文¶
　公修三禮劉子云周官一書固為禮之綱領至其儀¶
　法度數則儀禮乃其本經而禮記是觧儀禮之義且¶
　如儀禮有冠禮禮記則有冠義儀禮有昬禮禮記則¶
　有昬義以至燕射聘莫不皆然¶
問儀禮不言軍禮者何　對曰周禮大宗伯掌五禮軍¶
　禮其别有五而儀禮不載者謂軍禮乃征伐動衆之¶
　事其禮已載於司馬法矣¶
<pb:KR1g0014_WYG_005-19a>¶
問禮始於冠昬者何　對曰冠者所以重成人之道昬¶
　者所以正夫婦之倫¶
問相見亦有儀者何　對曰以有言辭之文故制為相¶
　見之儀便敬慎不失也¶
問鄉飲亦制禮者何　對曰聖王之化自一鄉而逹之¶
　一國自一國而逹之天下鄉飲而制禮者聖王所以¶
　崇敬讓之化明尊卑之義序爵齒之容息爭訟之風¶
　者也¶
<pb:KR1g0014_WYG_005-19b>¶
問鄉射亦制禮者何　對曰先王崇三射之制立五善¶
　之目以此選士以此建侯以飾禮樂以觀容志而大¶
　政寓焉明乎其節而不失其事則功成而德行立無¶
　暴亂之端而有揖讓之風故曰射者所以觀德也¶
問所謂大射之禮者何　對曰所以明君臣之分也天¶
　子諸侯之禮也然射中得為諸侯不中則不得為諸¶
　侯此等言語難信恐只是以射審是非非以此定去¶
　取也¶
<pb:KR1g0014_WYG_005-20a>¶
問聘禮者何　對曰所以重徃来之交際也来而不往¶
　非禮也往而不来亦非禮也是故有遣聘有報聘¶
問燕禮者何　對曰人不能無歡愉之心故君子以飲¶
　食燕樂制為之禮者以為樂勝則流智之實知斯二¶
　者樂之實樂斯二者禮之實節文斯二者¶
問祭禮者何　對曰儀禮中止大夫士禮如邦國人君¶
　者僅存一二生事之以禮死𦵏之以禮祭之以禮故¶
　父為士子為大夫葬以士祭以大夫父為大夫子為¶
<pb:KR1g0014_WYG_005-20b>¶
　士葬以大夫祭以士祭思敬又曰祭從宜或問今世¶
　俗祭禮如何曰慢矣葬禮如何曰僣矣¶
問饋食亦有禮者何　對曰一獻侑之微一籩豆之數¶
　莫不有禮文行其間¶
問喪夕者何　對曰(闕/)¶
問虞者何　對曰(闕/)¶
問昬禮有六者何　對曰窈窕淑女左右采之是故納¶
　采焉娶妻不娶同姓是故問名焉人謀鬼謀欲無不¶
<pb:KR1g0014_WYG_005-21a>¶
　臧爾室爾家欲無不宜納吉也無辭不相識無幣不¶
　相見納徴也士如歸妻迨冰未泮請期也往迎爾相¶
　御輪三周親迎也¶
問郷飲禮亦有六者何　對曰請賔介陳器饌獻賔介¶
　獻饌旅酬燕其大節有六¶
問拜至拜洗拜送拜既者何　對曰禮以敬為主非敬¶
　不足以行禮也¶
問請安請坐爵樂無筭者何　對曰禮之用和為貴此¶
<pb:KR1g0014_WYG_005-21b>¶
　所以親睦郷閭而罰爵之禮不行¶
問降盥降洗者何　對曰禮有潔而為貴曰洗曰帨曰¶
　受且降以清尚潔也¶
問辭盥辭洗者何　對曰辭讓之心禮之端也非辭讓¶
　不足以見恭敬¶
問父坐子立者何　對曰教人以孝也¶
問老者坐於上少者坐於下者何　對曰教人以弟也¶
問飲食必祭者何　對曰不忘本也¶
<pb:KR1g0014_WYG_005-22a>¶
問酬爵不舉者何　對曰不盡人之惠也¶
問序賔以賢者何　對曰貴德也¶
問序坐以齒者何　對曰貴長也¶
問序僎以爵者何　對曰貴貴也¶
問工歌必獻者何　對曰不忘功也¶
問燕及沃洗者何　對曰不&KR0111;則也¶
問歌關雎葛覃卷耳者何　對曰教人以齊家之道也¶
問歌鹿鳴四牡皇華者何　對曰教人以事君之道也¶
<pb:KR1g0014_WYG_005-22b>¶
問升歌三終者何　對曰謂歌鹿鳴四牡皇華也¶
問笙入三終者何　對曰謂笙南陔白華華黍也¶
問閒歌者何　對曰歌魚麗則笙由庚&KR0084;嘉魚則笙崇¶
　丘歌南山有䑓則笙由儀也文公詩傳曰間代也言¶
　一歌一吹也¶
問合樂三終者何　對曰歌闗雎則笙鵲巢合之歌葛¶
　覃則笙采蘩合之&KR0084;卷耳則笙采蘋合之故升歌之¶
　詩三間&KR0084;之詩六合樂之詩亦六也¶
<pb:KR1g0014_WYG_005-23a>¶
問鄉飲歌風而不及頌歌小雅而不及大雅者何　對¶
　曰鄉飲者一鄉之事所謂用之鄉人焉者安有所謂¶
　威德而&KR0084;頌雖五十者立侍以聽政役然政役亦止¶
　行於一郷而未足以行之於一國故止歌小雅¶
問五禮何所始乎　對曰孔頴逹云伏羲造琴制為嘉¶
　禮之始神農播種飲食為吉禮之始黃帝有戰有𦵏¶
　有官為軍賔凶禮之始¶
問禮至周而後備乎　對曰夏商而行簡略至周自有¶
<pb:KR1g0014_WYG_005-23b>¶
　許多降殺上世親親長長至周則有貴貴尊賢䘮祭¶
　之禮有絶有降又有不絶不降凡此皆天下之大經¶
　周公搜剔出来立為定制後世更不可易(文公儀禮/)¶
問漢叔孫通所制朝儀若何　對曰緜蕝之儀至於羣¶
　臣震恐無敢喧譁失禮者比之三代燕暇雍容氣象¶
　則無復存矣此葢秦人尊君卑臣之法(文公/)¶
問叔孫制禮两生非之者何　對曰月餘緜蕝何以復¶
　古必待百年曷禦擊柱叔孫固非两生亦未為得(劉/)¶
<pb:KR1g0014_WYG_005-24a>¶
　(子述言/)¶
問漢初古禮尚存何故不傳　對曰河間獻王所傳古¶
　禮五十六篇漢末鄭𤣥尚及見今注䟽中時有引援¶
　唐開元猶在後来無人説著此書遂亡(文公/)¶
問開元貞觀禮如何　對曰周公制禮立於一時而萬¶
　世不易自非聖人儀禮則未有乆而不變故貞觀之¶
　禮不可行於顯慶而顯慶之禮不可行於開元(東莱/)¶
問唐宋沿革如何　對曰開寳禮全襲開元但略政和¶
<pb:KR1g0014_WYG_005-24b>¶
　五禮新儀開元有刺史弔吏民之禮略如古者國君¶
　弔民開寳刪去¶
問宋朝立禮科之意如何　對曰開寳立通禮科令其¶
　熟讀此書試時挑問後来又作為通禮一書如問籩¶
　起於何時逐一説了又反覆議論一段¶
問政和五禮新儀如何　對曰南渡後州郡猶存印本¶
　後来散失如春秋釋奠祈報社稷及禮風雨雷師壇¶
　壝器服制度與夫冠昬䘮祭民間無以遵守¶
<pb:KR1g0014_WYG_005-25a>¶
問二程横渠司馬公三家言禮如何　對曰二程横渠¶
　多是古禮温公則大概本儀禮而參以今之可行者¶
　伊川禮則祭禮可用昬禮則當用温公最為適古今¶
　之宜(已上並文公禮記/)¶
問文公家禮如何　對曰冠禮多遵用古禮昬禮依用¶
　温公䘮禮本於儀禮祭禮至晚年猶未定今士庶多¶
　不能行後来祭禮聞已刋於邵武至今未見此書家¶
　禮所載冠昬䘮若克遵用儀禮在是矣¶
<pb:KR1g0014_WYG_005-25b>¶
　　　春秋¶
問春秋何義　對曰賞以春夏刑以秋冬春秋二字賞¶
　善罰惡之意¶
問賞罰天子之權春秋與魯者何　對曰天下有道則¶
　賞罰自天子出上有明天子賞善罰惡則春秋不作¶
　借賞罰之權與魯不得已也¶
問當時豈無强大之諸侯而與魯者何　對曰魯周公¶
　之後也非私魯也傷周也¶
<pb:KR1g0014_WYG_005-26a>¶
問春秋内魯而或不為魯諱者何　對曰此孔子公天¶
　下之心也周有惡不諱魯有惡不諱諱魯則私矣而¶
　有時乎為周諱也為魯諱也¶
問孔子一列大夫耳敢私以賞罰之權與人者何　對¶
　曰孔子嘗有言曰知我者其惟春秋乎罪我者其惟¶
　春秋乎¶
問晉之乗楚之檮杌如何　對曰乗者載也史乃載事¶
　之書檮杌惡人名著其惡所以懲惡而勸善此一國¶
<pb:KR1g0014_WYG_005-26b>¶
　之史非公天下之書也¶
問孟子槩之魯春秋曰其義一者何　對曰論其名史¶
　之義則晉為載事楚為著惡春秋為賞善罰惡故孔¶
　子曰其事則齊桓晉文其文則史其義則丘竊取之¶
　矣¶
問詩亡然後春秋作其説云何　對曰周平王崩在魯¶
　隠公三年隠公即位則平王四十九年也平王東遷¶
　黍離降於國風天下不復有雅詩矣春秋起於隠公¶
<pb:KR1g0014_WYG_005-27a>¶
　之元年者適當雅亡之後故也¶
問春秋不始於惠公者何　對曰惠公之世周平王尚¶
　知一二分王道鄭武公入為司徒晉侯捍王於艱今¶
　觀緇衣之詩及書文侯之命豈不君君臣臣及平王¶
　在位日乆踈逺兄弟不撫民人末年失道滋甚綱淪¶
　法斁諸侯不復知有王命在位亦及四十有九年矣¶
　適隠公即位不告於王故託始於隠公聖人深意也¶
問(闕/)　謂隠賢讓國故孔子以隠冠於春秋者何　對¶
<pb:KR1g0014_WYG_005-27b>¶
　曰桓公幼隠公長而當立在位十一年雖對羽父有¶
　將老之説遲回顧戀不能勇退何譲之有¶
問何處見得隠公當立　對曰隠公是孟子繼室聲子¶
　所生既長且賢彼桓公者雖仲子所出以禮斷之禮¶
　無二嫡國君亦無二妃葢禮諸侯不再娶仲子雖宋¶
　女其位在妾隐公當立故隠十一年稱公春秋與之¶
　也¶
問隠公當立不書即位者何　對曰不禀命於天子故¶
<pb:KR1g0014_WYG_005-28a>¶
　不以即位之禮書¶
問春秋有五始者何　對曰元者氣之始春者時之始¶
　王者受命之始正月者政教之始公即位者一國之¶
　始王襃曰春秋法五始之要¶
問春秋始隠終麟者何　對曰託始於隠知平王終不¶
　足以有為獲麟而終傷世變重於此而有感¶
問一説春秋感麟而作者何　對曰麟為聖人出也哀¶
　公十四年西狩獲麟出非其時遇狩而獲聖人葢有¶
<pb:KR1g0014_WYG_005-28b>¶
　所感也春秋感麟而作雖以此始亦以此終¶
問麟不出春秋作否　對曰麟不出春秋亦作但聖人¶
　之意必有所因¶
問公榖經終獲麟左氏經終孔丘卒者何　對曰春秋¶
　止於獲麟孔子作書緣何自書曰卒如此則孔子成¶
　春秋以為天下而獨私一孔丘哉公榖以為天下之¶
　書左氏以為孔子之書當從公榖¶
問卒之者誰　對曰游夏之徒增此兩年以記聖人之¶
<pb:KR1g0014_WYG_005-29a>¶
　沒耳非禮也¶
問書孔丘卒不出於左氏而責左氏者何　對曰傳春¶
　秋者左氏也當如公榖止於獲麟獲麟以後以傳體¶
　編年可也君子何議焉¶
問公榖皆記孔子生者何　對曰公榖皆傳也何為而¶
　不可公榖書生於傳可也左氏書卒於經不可也傳¶
　不可無經不可續¶
問元年春王正月者何　對曰元年者魯之元年春者¶
<pb:KR1g0014_WYG_005-29b>¶
　四時之首王者周之天王正月者王之正月周正建¶
　子天下皆禀周之正朔也¶
問月次正正次王王次春春次年年次元者何　對曰¶
　斯五者編年紀事之綱領也¶
問隠公之經或以為平王或以為桓王者何　對曰榖¶
　梁曰平王公羊曰桓王皆拘泥之説在平王時則為¶
　平王在桓王時則為桓王隠公元年尚在平王之世¶
　三年則為桓王之世春秋二百四十二年随王而稱¶
<pb:KR1g0014_WYG_005-30a>¶
問書王亦有二月三月者何　對曰書王正月者十三¶
　王二月者二十王三月者十九無事有時亦冠以王¶
　之一字¶
問隠公十一年不書正者何　對曰元年有正正隠公¶
　也十一年無正隠公不自正也¶
問桓公三年不書王者何　對曰元年有王治桓公也¶
　三年無王以桓之無王也¶
問三年不書王桓無王也自後凡十年不書王者何¶
<pb:KR1g0014_WYG_005-30b>¶
　對曰菟裘之願未伸鍾巫之禍先𤼵司馬之九伐不¶
　至王朝之貶黜無聞桓公十年不書王者傷上無明¶
　天子也¶
問定公元年不書正者何　對曰君道不正權臣專國¶
　昭公不得正其終定公不得正其始故即位在四月¶
　也¶
問桓公四年七年不書秋冬者何　對曰天王失刑而¶
　不治桓諸侯黨惡而相朝桓两年不書秋冬者譏當¶
<pb:KR1g0014_WYG_005-31a>¶
　世之失刑也¶
問荘公二十二年以五月首夏者何　對曰忘親娶讐¶
　如齊納幣讐女不可以奉先五月不可以首夏譏荘¶
　公棄父讎娶讐女也¶
問書始者何　對曰始者貶辭也以其舊之誣也始作¶
　兩觀是也¶
問書初者何　對曰初者襃辭也亦有貶辭初獻六羽¶
　初税&KR0383;是貶也¶
<pb:KR1g0014_WYG_005-31b>¶
問書及者何　對曰左氏傳例與謀曰及¶
問書盟者何　對曰書盟者九十有五皆罪其賊古道¶
　長亂階而邾儀父為之首(隠公元年/)¶
問書㑹者何　對曰書㑹者八十三皆譏其越法行禮¶
　㑹戎于潜為之首(隠公二年/)¶
問書圍者何　對曰書圍者四十有四罪其相殘也宋¶
　人圍長葛為之首(隠公五年/)¶
問書伐書侵者何　對曰書伐者百九十一書侵者五¶
<pb:KR1g0014_WYG_005-32a>¶
　十四貶其不務息兵也¶
問書朝書聘者何　對曰朝者三十有一聘者三十有¶
　三皆貶其不知尊王而自相朝至於王臣下聘王國¶
　亦自失其為尊也¶
問書入者何　對曰書入者二十八皆罪其専兵也莒¶
　人入向為之首(隠公二年/)¶
問書戰者何　對曰書戰大小共五十有八孟子曰春¶
　秋無義戰彼善於此則有之矣否則互相侵奪皆聖¶
<pb:KR1g0014_WYG_005-32b>¶
　人所深貶也¶
問書来者何　對曰王臣則或小貶其無王命列國之¶
　大夫則或貶其私交及負辜而来此也¶
問書奔者何　對曰皆貶其負罪而逃者¶
問書滅者何　對曰毁其宗廟夷其社稷遷其人民俘¶
　厥寳玉逐其君而有其地也¶
問書亡者何　對曰滅者以兵威而滅之亡者不能撫¶
　其民人守其宗廟保其社稷自底滅亡書梁亡是也¶
<pb:KR1g0014_WYG_005-33a>¶
問三傳得失如何　對曰互有得失左氏善於考事而¶
　義理則踈公糓於義理頗精而考事則略左氏理不¶
　勝文公榖文不勝理左氏之得公榖失之公榖之得¶
　左氏失之¶
問左氏熟於國史故事之本末能攷其詳　對曰只為¶
　曾見國史但不向義理上用心説夢説相論鬼談神¶
　吉凶禍福生死壽夭皆非春秋大義且得見魯史之¶
　所以詳何緣不求春秋之所以約由詳反約則知一¶
<pb:KR1g0014_WYG_005-33b>¶
　字之襃貶有所自来可惜學不至此¶
問公榖必是淳樸之士故以義理觀經　對曰公榖識¶
　義理可惜不曽見國史左氏博洽有史才大扺博物¶
　洽聞者必有文章而浮夸是其短也公榖各守所學¶
　如春秋所有者皆求觧盡所無者則未嘗言之是二¶
　儒淳樸處¶
　　　禮記¶
問禮記一書誰作　對曰孔子沒七十二子共撰所聞¶
<pb:KR1g0014_WYG_005-34a>¶
　以為之記及秦漢諸儒附録所記以成編多非孔子言¶
　者凡子曰者多假託¶
問孔門弟子所記而曰戴記者何　對曰漢宣帝后蒼¶
　最明禮曽講禮於曲䑓戴德戴聖皆其弟子也德所¶
　刪八十五篇號大戴禮聖所刪四十九篇號小戴禮¶
　即今之禮記也¶
問大戴禮不行世者何　對曰大戴冗雜其好處都被¶
　小戴採摘来做禮記大戴禮如韓詩外傳雖有此兩¶
<pb:KR1g0014_WYG_005-34b>¶
　家書而讀者希¶
問篇名曲禮者何　對曰先儒以為委曲教人之義惟¶
　林艾軒光朝一説謂后蒼&KR0688;禮於曲臺其弟子所記¶
　乃曲臺所聞者故以曲禮冠於篇首以明曲䑓所講¶
　之禮也¶
問各篇皆有作者之名乎　對曰中庸子思作緇衣公¶
　孫尼子作月令吕不韋門人作王制漢文博士作樂¶
　記先儒以為荀卿作經觧疑治易之家者作大學疑¶
<pb:KR1g0014_WYG_005-35a>¶
　曽子作其餘未聞¶
問曲禮少儀内則等篇恐皆是小學之文　對曰吕氏¶
　童蒙訓以為禮之灑埽應對進退之節文内則一篇¶
　止是子之事父母婦事舅姑之禮¶
問禮器禮運名義若何　對曰横渠正蒙以為禮之成¶
　　之用也¶
問經觧一篇只觧禮經如何　對曰伊川荅吕與叔曰¶
　恰限易之教潔淨精微詩之教温柔敦厚恐害義理¶
<pb:KR1g0014_WYG_005-35b>¶
　此篇實文墨之士為之觧禮經尚未得況觧五經乎¶
問儒行一篇果出孔子如何　對曰李泰伯云必非孔¶
　子之言葢戰國豪士所以髙世之節其條十有五㫖¶
　意重複夸詫過當或曰魯哀公輕儒孔子有為而言¶
　然多自夸大以傲其君豈所謂孔子哉¶
問表記止論人之威儀如何　對曰伊川以為是儒者¶
　教人循禮之言故言多近道¶
問明堂位人多以為不可信如何　對曰魯僣王禮其¶
<pb:KR1g0014_WYG_005-36a>¶
　弊起於成王伯禽後来兼六代之樂皆僣用之如曰¶
　周公踐天子位安有此理記者之訛也¶
問月令中閒有周漢事不可斷以為出於吕氏門人¶
　對曰此篇記秦事為多周漢事間雜必出於吕氏門¶
　人而補葺訂正漢儒與有力焉¶
問四十九篇記盡得禮否　對曰如何可盡王制玉藻¶
　諸篇乃禮之文物制度燕居緇衣諸篇乃禮之規矩¶
　準䋲冠義昬義燕射諸篇乃禮之文義訓辭禮莫大¶
<pb:KR1g0014_WYG_005-36b>¶
　於祭祀故郊廟之禮為詳禮莫重於喪葬故服制之¶
　禮為備一服之製見於深衣一燕之樂見於投壷禮¶
　儀三百威儀三千亦未為不盡也¶
問禮記莫是儀禮中之節文　對曰周禮是禮之綱領¶
　至其儀法度數則儀禮乃其本經而禮記乃其義説¶
　文公曰儀禮是經禮記是觧¶
問檀弓月令文王世子學記表記大學中庸何以謂之¶
　禮書　對曰曲禮郊特牲祭義祭法昬義冠義䘮服¶
<pb:KR1g0014_WYG_005-37a>¶
　等篇古之禮書也樂記一篇古之樂書也若檀弓大¶
　學等篇葢自漢興搜求於殘編斷簡之中禮得於淹¶
　中樂傳於劉氏初莫詳其各篇作者之名因記録以¶
　成編耳¶
問禮器云禮者體也祭義云禮者履也體履如何　對¶
　曰體謂禮經也蓋禮者立治之本統之心體之身以¶
　齊正於物謂周禮儀禮也故為體履之云者謂昔之¶
　誦而説者至是可踐而履也故曰禮儀三百威儀三¶
<pb:KR1g0014_WYG_005-37b>¶
　千待其人而後行¶
問三百三千其説異同者何　對曰孝經説禮經三百¶
　禮器云經禮三百中庸云禮儀三百威儀三千禮器¶
　云曲禮三千大意謂禮之體其綱領體統則三百而¶
　節文度數躬行踐履其條目則三千之多異同何必¶
　深辨¶
問王制班爵與孟子不同者何　對曰孟子以天子公¶
　侯伯各一位子男同一位凡五等王制則子男二位¶
<pb:KR1g0014_WYG_005-38a>¶
　而不及天子孟子以君卿大夫上中下士各一位凡¶
　六等王制不言君而止五等　大國次國小國皆有¶
　上士二十七人中士下士又當㡬人此不可曉者一¶
　也¶
問大次小國之數過多者何　對曰九州州方千里州¶
　建百里之國三十七十里之國六十五十里之國百¶
　有二十凡二百一十國(闕/)　　　之則為千七十三¶
　國周封建之制難攷以此其見(闕/)　　　　不過¶
<pb:KR1g0014_WYG_005-38b>¶
(闕/)百八十國見於左氏者不過倍加之數耳(闕/)¶
　　　多乎此不可曉者二也¶
問(闕/)　　　　封建而王制有封建者何　對曰天¶
　子之縣内方百里之國九七十里之國二十有一五¶
　十里之國六十有三凡九十三國古者(闕/)　畿内不¶
　以封建諸侯雖有六卿采地而謂(闕/)　　　　　亦¶
　豈有九十三國哉此不可曉者三也¶
(問闕/)　　　　皆置三監者何　對曰天子使其大¶
<pb:KR1g0014_WYG_005-39a>¶
　夫為三監監于方伯之國國三人自古無三監之官¶
　獨周封武庚於啇慮武庚作亂使管叔蔡叔霍叔三¶
　人監之安得毎國各有三監乎此不可曉者四也¶
問(闕/)　天子諸侯無事而不田曰不敬者何　對曰田¶
　狩之事雖因農隙以講武然天子一日萬㡬何必三¶
　時親田也文王不敢盤于逰田而謂無事而不田曰¶
　不敬此不可曉者五也¶
問王制諸侯礿而禘之禘則不嘗者何　對曰禘者大¶
<pb:KR1g0014_WYG_005-39b>¶
　祭也王者禘其祖之所自出乃謂之禘不王不禘也¶
　春秋書禘記其僣也何得為諸侯之僣乎此不可曉¶
　者六也¶
問王制一篇不足為經典乎　對曰此篇乃漢文帝朝¶
　博士諸生作所見異辭所聞異辭傳授専門學識殊¶
　轍如粥市之有禁飬老之異衣道路男子必由右婦¶
　人由左車以中央豈所謂王制者哉悖禮拂經與聖¶
　人之書並行於世僣妄乆矣¶
<pb:KR1g0014_WYG_005-40a>¶
問月令以古之五帝主五方不及堯舜者何　對曰此¶
　論出於鄒衍五運之説後儒推其相生以為德始於¶
　木故太昊司春木生火故炎帝司夏中央土也故黄¶
　帝以土繼火少昊以金繼土顓帝以水繼金且少昊¶
　黃帝子也父子之間其德自異此不根之論也不誣¶
　及堯舜幸矣¶
問四時祀祭各一所者何　對曰曲禮五祀戸竈中□¶
　門行也祭脾肺心肝腎(闕/)古無有也惟見於漢儒之¶
<pb:KR1g0014_WYG_005-40b>¶
　記禮況春則祀戸夏則祀竈季夏則祀中□秋則祀¶
　門冬則祀行以隂陽出入盛衰言(闕/)¶
　無是禮也¶
問天子之居四時各一者何　對曰王者嚮明而治以¶
　聴天下自有常處何必春居青陽夏居明堂秋居緫¶
　章冬居𤣥堂又列為左个太廟右个配十二月為太¶
　室以居中遷徙徃耒莫有定止¶
問四時所乗之輅不同者何　對曰天子乘車不過五¶
<pb:KR1g0014_WYG_005-41a>¶
　輅或祀天(闕/)　　　　取其宜耳何必春乗鸞輅¶
　夏乘朱輅秋冬乘戎輅(闕/)　　　　四時之所乘¶
　而不知五輅之宜用必無是理也¶
問四時所駕之馬所載之旂所衣之衣所服之玉亦不¶
　同者何　對曰天子之馬不過選其良者充閑廐備¶
　驅馳何必春蒼龍夏赤駵季夏黃駵秋白駱冬鐡驪¶
　也　天子之旂為太常畫日月(闕/)　於上自有常色¶
　　天子之服繪六章於衣以法乾繡六章於裳以效¶
<pb:KR1g0014_WYG_005-41b>¶
　坤　天子之玉大圭鎮圭衡璜琚瑀其色皆白何必¶
　皆随時而分五色哉¶
問郊特牲八蜡之祭其義若何　對曰先王制祭蜡之¶
　義蓋具體以陳報田之祭也四方年不順成八蜡不¶
　通謹民財也惟順成之方其蜡乃通¶
問蜡之神有八者何　對曰一先穡二司穡三農四郵¶
　表畷五猫虎六防七水庸八昆蟲歴三代秦漢魏宋¶
　皆祭之¶
<pb:KR1g0014_WYG_005-42a>¶
問蜡之名起於何代後世更名曰臘者何　對曰蜡之¶
　名起於伊耆之代夏謂之嘉平啇曰清祀周曰大蜡¶
　秦更曰臘復曰嘉平漢曰臘魏因之隋唐始更前制¶
　復名曰蜡¶
問歴代祭蜡之日不同者何　對曰周以嵗十二月建¶
　亥月也漢以季冬魏髙堂生隆議臘用日云王者各¶
　因五行之盛而祖以(闕/)　為臘博士秦靜非之隋初¶
　用孟冬丁亥唐用季冬臘日蜡¶
<pb:KR1g0014_WYG_005-42b>¶
問(闕/)　　　　也惟順成之方行者何　對曰唐戸部¶
　祭(闕/)之辭(闕/)　　　於某蟲蝗於某疫癘於某則¶
　(闕/)其方守之神不及(闕/)　　　　　以其神之涎漫¶
　惝怳冥㝠焉不可執取而猶誅(闕/)　　　　　言動¶
　作之愧然者乎是設彼而戒此也¶
　¶
　¶
　十一經問對卷五¶
